---
layout: page
title: Jak mne napadlo dát se do experimentů s ořechovkou.
tagline: orechovka - from idea to the first steps
description: Od prvního nápadu k plánu designů.
---

### Receptů na ořechovku je plný web, ale který z nich je ten správný?

Jeden rodinný známý nám léta dodával výbornou domácí [ořechovku](https://cs.wikipedia.org/wiki/O%C5%99echovka_(n%C3%A1poj)). Několikrát jsem si říkal, že ji zkusím vyrobit sám, protože základní postup je jednoduchý: na svatého Jana Křtitele (25. 6.) si nasbíráte nezralé zelené ořechy, nakrájíte je a naložíte do směsi alkoholu a koření. Necháte macerovat na sluníčku a z ořechů se vylouhuje spouta dobrých a vonných látek, z nichž je patrný především jód: čirý alkohol získá postupně tmavě hnědou barvu. Po nějaké době ořechy a koření scedíte, přidáte cukr (někdo jej přidává hned na začátek k ořechům) a necháte rozležet po dobu minimálně jednoho týdne, než můžete začít pít. 

Jak už to bývá, ďábel tkví v detailu: není snadné zjistit, kolik _přesně_ ořechů použít, jak silný má být alkohol, jak moc je třeba ho osladit, zda macerovat s cukrem, či bez něj a další řadu detailů. Přesný recept našeho známého nebyl k mání a na internetu jsem našel širokou škálu postupů. Posuďte sami: 

- (Recept se spoustou cukru, nebo)[https://www.apetitonline.cz/recept/orechovka-0]
- (s kandovanou citrónovou kůrou, nebo )[https://www.idnes.cz/hobby/domov/domaci-orechovy-liker.A130912_183145_hobby-domov_mce]
- (rychle uzrálá varianta s badyánem, nebo )[https://prima-receptar.cz/domaci-orechovka/]
- (se spoustou cukru a trochou jalovce a dlooouhým zráním, nebo )[https://abecedazahrady.dama.cz/clanek/jak-pripravit-svatojansky-liker-orechovice-krok-za-krokem]
- (se spoustou cukru a spoustou skořice, nebo )[https://www.toprecepty.cz/recept/2968-orechovka/]
- (se spoustou jalovce a macerací v silném alkoholu, nebo)[https://www.receptyonline.cz/recept/napoj/orechovka-nasich-prababicek/]
- (s hřebíček a celým citrónem, nebo)[https://www.jaktak.cz/jak-vyrobit-orechovy-liker-recept.html]
- (se dvojí macerací ořechů.)[https://www.jaktak.cz/jak-si-vyrobit-domaci-orechovy-liker-recept.html]

Recepty se liší nejen postupem (_Mám ořechy macerovat v silném alkoholu a až později výluh zředit, nebo macerovat rovnou ve slabém roztoku alkoholu?_, nebo _Kdy přidat cukr?_), ale také použitými surovinami (_Mám přidat jalovec, nebo to dělat bez něj?_), množstvím těchto surovin (_Jednu kuličku jalovce, nebo spíše čtyři?_) a časy macerace a zrání. 

Musel jsem tedy vymyslet, jak z nepřeberného množství kombinací vybrat tu, kterou získám nejlepší tu nejlepší ořechovku! 

### Hledání nejlepšího receptu pomocí Design of Experiemnts (DoE)

Společně s touhou připravit nejlepší ořechovku jsem hledal projekt, v němž použiji statistickou metodu zvanou návrh experimentu, resp. Design of Experiments (DoE). Ta umožňuje popsat výrobní proces, který je popsán nedostatečně (nebo vůbec), jestliže umíme odhadnout, které vstupy ovlivňují výstupní proměnnou a jak ji ovlivňují. Klasickým příkladem může být chemický proces, v němž mícháme A gramů první suroviny, B gramů druhé suroviny a při teplotě S je necháme reagovat po dobu T, abychom získali nějaký produkt P. V takovém případě je P výstupní proměnnou, zatímco A, B, S a T jsou vstupní parametry.



### original text

    title : simple site
    author :
      name : Karl Broman
      email : kbroman@gmail.com
      github : kbroman
      twitter : kwbroman
      feedburner : nil

    BASE_PATH : https://kbroman.github.io/simple_site

This is the only bit of html you'll have to deal with.

    <!-- start of Karl's footer; modify this part -->
        <a href="https://creativecommons.org/publicdomain/zero/1.0/">  ...
        <a href="https://kbroman.org">Karl Broman</a>
    <!-- end of Karl's footer; modify this part -->

Now go to...